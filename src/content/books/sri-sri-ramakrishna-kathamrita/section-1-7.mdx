---
bookId: "sri-sri-ramakrishna-kathamrita"
type: "chapter"
chapter: 1
order: 7
chapterTitle:
    bn: দক্ষিণেশ্বরে ঠাকুর শ্রীরামকৃষ্ণ
    en: Dakhineshwarer Thakur Shri Ramakrishna
sectionTitle:
    bn: উপায় — বিশ্বাস
    en: Upaya — Bhisbas
date:
    bn: ১৮৮২ মার্চ
    en: March 1882
quote:
    bn: |
        যো মামজমনাদিঞ্চ বেত্তি লোকমহেশ্বরম্‌ ৷
        অসংমূঢ়ঃ স মর্তেষু সর্বপাপৈঃ প্রমুচ্যতে ॥
    en: |
        যো মামজমনাদিঞ্চ বেত্তি লোকমহেশ্বরম্‌ ৷
        অসংমূঢ়ঃ স মর্তেষু সর্বপাপৈঃ প্রমুচ্যতে ॥
    source:
        bn: গীতা — ১০।৩
        en: Gita — 10.3
---

import BengaliText from "../../../components/BengaliText.astro";
import Song from "../../../components/Song.astro";

<BengaliText>
একজন ভক্ত — মহাশয়, এরূপ সংসারী জীবের কি উপায় নাই?
</BengaliText>

<BengaliText class="rk-quote">
শ্রীরামকৃষ্ণ — অবশ্য উপায় আছে। মাঝে মাঝে সাধুসঙ্গ আর মাঝে মাঝে নির্জনে থেকে ঈশ্বরচিন্তা করতে হয়। আর বিচার করতে হয়। তাঁর কাছে প্রার্থনা করতে হয়, আমাকে ভক্তি বিশ্বাস দাও।
</BengaliText>

<BengaliText class="rk-quote">
“বিশ্বাস হয়ে গেলেই হল। বিশ্বাসের চেয়ে আর জিনিস নাই।
</BengaliText>

<BengaliText class="rk-quote">
(কেদারের প্রতি) — “বিশ্বাসের কত জোর তা তো শুনেছ? পুরাণে আছে, রামচন্দ্র যিনি সাক্ষাৎ পূর্ণব্রহ্ম নারায়ণ, তাঁর লঙ্কায় যেতে সেতু বাঁধতে হল। কিন্তু হনুমান রামনামে বিশ্বাস করে লাফ দিয়ে সমুদ্রের পারে গিয়ে পড়ল। তার সেতুর দরকার হয় নাই। (সকলের হাস্য)
</BengaliText>

<BengaliText class="rk-quote">
“বিভীষণ একটি পাতায় রামনাম লিখে ওই পাতাটি একটি লোকের কাপড়ের খোঁটে বেঁধে দিছল। সে লোকটি সমুদ্রের পারে যাবে। বিভীষণ তাকে বললে, ‘তোমার ভয় নাই, তুমি বিশ্বাস করে জলের উপর দিয়ে চলে যাও, কিন্তু দেখ যাই অবিশ্বাস করবে, অমনি জলে ডুবে যাবে।’ লোকটি বেশ সমুদ্রের উপর দিয়ে চলে যাচ্ছিল; এমন সময়ে তার ভারী ইচ্ছা হল যে, কাপড়ের খোঁটে কি বাঁধা আছে একবার দেখে! খুলে দেখে যে, কেবল ‘রামনাম’ লেখা রয়েছে! তখন সে ভাবলে, ‘এ কি! শুধু রামনাম একটি লেখা রয়েছে!’ যাই অবিশ্বাস, অমনি ডুবে গেল।
</BengaliText>

<BengaliText class="rk-quote">
“যার ঈশ্বরে বিশ্বাস আছে, সে যদি মহাপাতক করে — গো, ব্রাহ্মণ, স্ত্রী হত্যা করে, তবুও ভগবানে এই বিশ্বাসের বলে ভারী ভারী পাপ থেকে উদ্ধার হতে পারে। সে যদি বলে আর আমি এমন কাজ করব না, তার কিছুতেই ভয় হয় না।”
</BengaliText>

<BengaliText>
এই বলিয়া ঠাকুর গান ধরিলেন:
</BengaliText>

#### <BengaliText>[মহাপাতক ও নামমাহাত্ম্য]</BengaliText>

<Song>
    আমি দুর্গা দুর্গা বলে মা যদি মরি।
    আখেরে এ-দীনে, না তারো কেমনে, জানা যাবে গো শঙ্করী ॥
    নাশি গো ব্রাহ্মণ, হত্যা করি ভ্রূণ, সুরাপান আদি বিনাশি নারী ৷
    এ-সব পাতক, না ভাবি তিলেক, ব্রহ্মপদ নিতে পারি ॥
</Song>

#### <BengaliText>[নরেন্দ্র — হোমাপাখি]</BengaliText>

<BengaliText>
“এই ছেলেটিকে দেখছ, এখানে একরকম। দুরন্ত ছেলে বাবার কাছে যখন বসে, যেমন জুজুটি, আবার চাঁদনিতে যখন খেলে, তখন আর এক মূর্তি। এরা নিত্যসিদ্ধের থাক। এরা সংসারে কখনও বদ্ধ হয় না। একটু বয়স হলেই চৈতন্য হয়, আর ভগবানের দিকে চলে যায়। এরা সংসারে আসে জীবশিক্ষার জন্য। এদের সংসারের বস্তু কিছু ভাল লাগে না — এরা কামিনীকাঞ্চনে কখনও আসক্ত হয় না।
</BengaliText>

<BengaliText>
“বেদে আছে হোমাপাখির কথা। খুব উঁচু আকাশে সে পাখি থাকে। সেই আকাশেতেই ডিম পাড়ে। ডিম পাড়লে ডিমটা পড়তে থাকে — কিন্তু এত উঁচু যে, অনেকদিন থেকে ডিমটা পড়তে থাকে। ডিম পড়তে পড়তে ফুটে যায়। তখন ছানাটা পড়তে থাকে। পড়তে পড়তে তার চোখ ফোটে ও ডানা বেরোয়। চোখ ফুটলেই দেখতে পায় যে, সে পড়ে যাচ্ছে, মাটিতে লাগলে একেবারে চুরমার হয়ে যাবে। তখন সে পাখি মার দিকে একেবারে চোঁচা দৌড় দেয়, আর উঁচুতে উঠে যায়।”
</BengaliText>

<BengaliText>
নরেন্দ্র উঠিয়া গেলেন।
</BengaliText>

<BengaliText>
সভামধ্যে কেদার, প্রাণকৃষ্ণ, মাস্টার ইত্যাদি অনেকে আছেন।
</BengaliText>

<BengaliText>
শ্রীরামকৃষ্ণ — দেখ নরেন্দ্র গাইতে, বাজাতে, পড়াশুনায় — সব তাতেই ভাল। সেদিন কেদারের সঙ্গে তর্ক করছিল। কেদারের কথাগুলো কচকচ করে কেটে দিতে লাগল। (ঠাকুর ও সকলের হাস্য) (মাস্টারের প্রতি) — ইংরাজীতে কি কোন তর্কের বই আছে গা?
</BengaliText>

<BengaliText>
মাস্টার — আজ্ঞে হাঁ, ইংরেজীতে ন্যায়শাস্ত্র (Logic) আছে।
</BengaliText>

<BengaliText>
শ্রীরামকৃষ্ণ — আচ্ছা, কিরকম একটু বল দেখি।
</BengaliText>

<BengaliText>
মাস্টার এইবার মুশকিলে পড়িলেন। বলিলেন, একরকম আছে সাধারণ সিদ্ধান্ত থেকে বিশেষ সিদ্ধান্তে পৌঁছানো। যেমন:
</BengaliText>

<BengaliText>
    সব মানুষ মরে যাবে,

    পণ্ডিতেরা মানুষ,

    অতএব পণ্ডিতেরা মরে যাবে।
</BengaliText>

<BengaliText>
    “আর একরকম আছে, বিশেষ দৃষ্টান্ত বা ঘটনা দেখে সাধারণ সিদ্ধান্তে পৌঁছানো। যেমন:
</BengaliText>

<Song>
    এ কাকটা কালো,
    ও কাকটা কালো
    (আবার) যত কাক দেখছি সবই কালো,
    অতএব সব কাকই কালো।
</Song>

<BengaliText>
    “কিন্তু এরকম সিদ্ধান্ত করলে ভুল হতে পারে, কেননা হয়তো খুঁজতে খুঁজতে আর এক দেশে সাদা কাক দেখা গেল। আর এক দৃষ্টান্ত — যেখানে বৃষ্টি সেইখানে মেঘ ছিল বা আছে; অতএব এই সাধারণ সিদ্ধান্ত হল যে, মেঘ থেকে বৃষ্টি হয়। আরও এক দৃষ্টান্ত — এ-মানুষটির বত্রিশ দাঁত আছে, ও-মানুষটির বত্রিশ দাঁত, আবার যে-কোন মানুষ দেখছি তারই বত্রিশ দাঁত আছে। অতএব সব মানুষেরই বত্রিশ দাঁত আছে।
</BengaliText>

<BengaliText>
    “এরূপ সাধারণ সিদ্ধান্তের কথা ইংরেজী ন্যায়শাস্ত্রে আছে।”
</BengaliText>

<BengaliText>
    শ্রীরামকৃষ্ণ কথাগুলি শুনিলেন মাত্র। শুনিতে শুনিতেই অন্যমনস্ক হইলেন। কাজে কাজেই আর এ-বিষয়ে বেশি প্রসঙ্গ হইল না।
</BengaliText>